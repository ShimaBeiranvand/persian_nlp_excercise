به گزارش "ورزش سه"، رئال مادرید در فصل 22-2021 به شکلی دراماتیک توانست قهرمان چمپیونزلیگ شود. رئال در هر سه مرحله حذفی تا رسیدن به فینال توانست بازی‌های باخته را با برد عوض کند. برابر پی اس جی، چلسی و سیتی رئال چیزی تا حذف فاصله نداشت اما هر بار به بازی برگشت و توانست ورق را برگرداند.

1896532
رئال فصل گذشته در آنفیلد و از دور رفت یک هشتم نهایی لیگ قهرمانان نیز ابتدا دو گل از لیورپول خورد و سپس توانست پنج گل به ثمر برساند.

تونی کروس در توصیف بازگشت‌های رئال گفت: «همه اینها جنبه روانی دارد. با چندین بار انجام آن، اعتماد به نفس تیم افزایش می یابد و تیم آن را باور می‌کند. می دانید که اگر مقاومت کنید، فوتبال به شما گزینه ای برای بازگشت می دهد. این ذهنیت مشترک همه بازیکنان رئال است و هیچ کس اینجا تسلیم نمی شود. هرگز.»


1795380
کروس ادامه داد: «بازگشت همیشه امکان‌پذیر است و رقبا از قبل می دانند که ما همیشه برمی گردیم، حتی اگر چند گل عقب باشیم. تا داور سوت پایان را نزند، ما آنجا آماده برگرداندن نتیجه هستیم. این به خصوص در دو فصل گذشته خیلی محسوس بود. یک گل می‌تواند همه چیز را تغییر دهد، حتی در برابر حریفان قدرتمند. همه فکر می‌کنند که ممکن است ورق برگردد زیرا قبلاً بارها این اتفاق افتاده است. با یک گل، برنابئو بر می‌خیزد و هواداران فشار زیادی را وارد می‌کنند. در برنابئو چیزهایی اتفاق می‌افتد که طبیعی نیستند».