به گزارش "ورزش سه"، سه چیز وجود دارد که هرگز در شهر مادرید متوقف نمی شود: ترافیک در M-30، نمایش و کارناوال ها در گران ویا و بازسازی برنابئو. این در روز و شب بی وقفه ادامه دارد. 

1887919
شروع بازسازی برنابئو

بازسازی برنابئو که از اواسط سال 2019 آغاز شد، هنوز ادامه دارد. در واقع به دلیل پاندمی کرونا و جنگ در اوکراین که باعث تصویب وام اضافی 225 میلیونی شد، همه چیز به تاخیر افتاد و ورزشگاهی که قرار بود در دسامبر 2022 آماده شود، هنوز به طور کامل تکمیل نشده است. همانطور که در ابتدا برنامه ریزی شده بود، برنابئوی جدید قرار است یک آرمان شهر باشد. در هر صورت حالا به فاز پایانی رسیده ایم و پروژه ای که از سال 2019 شروع شد، دیگر چیزی به اتمامش نمانده است.


حدود 1000 کارگر در ساخت برنابئوی جدید مشارکت داشته اند و حالا به تدریج شاهد کم شدن ماشین آلات در داخل ورزشگاه هستیم و برنابئو رفته رفته شکل واقعی به خودش می‌گیرد.
حقیقت این است که پیشرفت‌ها به قدری بوده که از حالا هواداران در حال رویاپردازی هستند و در حالی که شرکت ساخت‌وساز، در مورد زمان رونمایی از همان روز اول محتاط بود، اکنون گمانه زنی‌ها روی تاریخ افتتاحیه در شب کریسمس است. روز دقیق البته هنوز یک راز است.

1887922
یک ایده این است که تاریخ رونمایی 14 دسامبر یعنی مصادف با زمان افتتاحیه ورزشگاه در سال 1947 باشد. 14 دسامبر پنجشنبه است و ممکن است رئال روز قبل در لیگ قهرمانان بازی داشته باشد و دو سه روز بعد نیز در لالیگا به میدان برود. این موضوعی است که باید پس از قرعه کشی لیگ قهرمانان بررسی شود.

اما یک جشن افتتاحیه قطعا وجود خواهد داشت. با نمایش آتش بازی و اجرای موسیقی، تمام زوایای برنابئوی جدید برای هواداران نشان داده خواهد شد. برنابئویی مدرن با پیشرفته ترین تکنولوژی ممکن.

1896476
پوسته بیرونی تقریبا کامل است
از تاریخ های محتمل برای رونمایی که بگذریم، باید به روند کار اشاره کرد. پوسته بیرونی عملاً کامل است، زیرا فقط در برخی گوشه‌ها تعمیراتی جزئی باقی مانده و فضاهایی خالی که باید بسته شوند. البته برخی نوارهای عمودی کوچک عمداً باز نگه داشته می‌شوند تا دسترسی جرثقیل را تسهیل کنند. برخی قسمت‌های پوسته باید دوباره جاگذاری شوند زیرا آن‌طور که انتظار می‌رفت نبودند. البته این مشکلی قابل بحث نیست و به سرعت حل خواهد شد. در روزهای اخیر روند تکمیل چهار برج معروف ورزشگاه که نسبت به برنابئوی سابق نمایی تیره‌تر دارند نیز شتاب گرفته است.

1896478
نمایشگر 360 درجه

هر اندازه تعمیرات بیرونی با شتاب دنبال می‌شود، تعمیرات فضای داخلی به آرامی پیش می‌رود. جولای و آگوست، ماه های کلیدی برای ساخت سازه ای خواهند بود که نمایشگر 360 درجه را پشتیبانی می کند. سازه ای بسیار بزرگ و مهم که اندازه آن تقریباً 7 در 12 متر است. در واقع، نمایشگر 360 درجه یکی از بزرگترین چالش های کار است. پیچیده و دشوار. این حداقل در اسپانیا بی سابقه است. ساختن چیزی شبیه به این در یک محوطه از قبل بسته، یک چالش است. داکترونیکس، شرکت تامین کننده، متخصص در صفحه نمایش LED است. این نمایشگر رزولوشن 4K خواهد داشت و اگرچه به نظر خیلی خوش بینانه به نظر می رسد که برای بازی مقابل ختافه (در هفته چهارم) کار کند، اما هدف این است که برای اولین بازی خانگی فصل آماده شود.

1896477
صندلی های جدید: تیره‌تر
در سطح زمین می‌توانید ریل‌هایی را برای جاگذاری لایه های چمن دید، چیزی که تقریبا تمام شده است. در مورد صندلی‌ها، تقریباً تمام جایگاه های پایینی صندلی‌های جدید خود را دارند که در مقایسه با صندلی های قدیمی، رنگ آبی تیره‌تری دارند.

ورزشگاه در حال شکل گیری است و همانطور که گفته شد، بیشتر جرثقیل ها و ماشین آلات ناپدید شده اند. همچنین تونل رختکن جدید در طرفین خود پنجره‌هایی دارد که می توان از آنها بازیکنان را در حال خروج مشاهده کرد. ساخت جایگاه ویژه جدید و اسکای واک 360 درجه هم تقریباً کامل شده است.

1896475
اگرچه تا 3 سپتامبر بازی خانگی در برنابئو نخواهیم داشت، اما چمن باید کمی زودتر نصب شود، بنابراین یک ماه و نیم زمان باقی مانده است. پس از آن، اولویت، ساختار نمایشگر غول پیکر است. 

در هر صورت پروژه ای که از چهار سال و در اوج یک بیماری همه گیر شروع شد و سپس با یک جنگ غیرمنتظره مواجه شد، به پایان خود نزدیک می‌شود و رئال به زودی مدرنترین ورزشگاه اروپا را در اختیار خواهد داشت.

